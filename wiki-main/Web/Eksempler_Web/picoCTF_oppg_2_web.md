# PicoCTF Web Exploit oppg. 2
Her kommer vi inn på en nettside som ber om et passord. Hvis vi prøver å skrive inn noe så dukker det opp en boks som sier at det er feil passord. Vi må altså finne ut hva som er riktig passord. Oppgavenavnet sier at vi ikke skal bruke klient-side og hintet sier at vi "aldri skal stole på en klient". I dette tilfellet er det vi som bruker nettsiden som er klienter. Vi interagerer med JS-scriptet. Ved å inspisere, ser vi og at det ikke er noe JS-script for oss å se. Vi ser derimot på "(index)", at det er noe kode som er interessant. Vi ser at det er en funksjon som tar inn det vi skriver som passord. Vi kan og se deler av et flagg. Funksjonen sjekker altså om vi skriver inn flagget som passord. Uten alt for mye kodeforståelse, ser vi at den har splittet opp flagget i flere seksjoner. Vi kan faktisk lese her hva som er flagget. (0, split) er den første delen av flagget, (split, split\*2) er den andre delen, (split\*2, split\*3) er den tredje delen osv. Flagget blir da: picoCTF{no_clients_plz_577431}