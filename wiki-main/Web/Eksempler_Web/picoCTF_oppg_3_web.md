# PicoCTF Web Exploit oppg. 3

Her kommer vi til en innloggingsside. Vi kan prøve å logge inn med hva som helst, og det går. Ved å se på kildekoden, er det ingenting vi kan se direkte. Oppgaven forteller oss at vi skal logge på som "logon", noe som heller ikke hjelper oss alt for mye. Hintet forteller oss at det ikke ser ut til at scriptet sjekker noens navn, utenom "{{name}}'s", hvilket er det vi ser i kildekoden. Dermed kan det være en idé å bruke noen av de andre triksene i utviklerverktøyet.  Vi har logget inn (med hva som helst), ser ikke  flagget. Under "Application" -> "Cookies" finner vi noe spennende. Når vi skriver inn noe i en nettleser, er det vanlig at det lagres som "Cookies" (informasjonskapsler). Litt avhengig av hvordan nettsiden er satt opp, lagres Cookies forskjellige. Cookies er din informasjon og du har fullstendid rett til å endre på de, akkurat som du vil. På denne våre cookies, ser vi at vi har en cookie som heter "Admin". Det er som oftest navnet på administrasjonskontoen til nettsiden, altså de som har tilgang til det meste. Vi ser og at verdien ("Value") til Admin-feltet er satt til "False" i vår Cookie. Denne kan vi endre. Hvis vi setter den til "True" og oppdaterer siden, ser vi flagget: _picoCTF{th3_c0nsp1r4cy_l1v3s_9e21365b}_.
Her kan du finne mer informasjon om Cookies: https://en.wikipedia.org/wiki/HTTP_cookie .